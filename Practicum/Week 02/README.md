<h1>Задачи за файлове</h1>

**Задача 1:**
Да се преброят думите в текстов файл. Дума в текстовия файл дефинираме като всяка непрекъсната поредица от малки букви, големи букви, цифри или тире. 

**Задача 2:**
Да се напише програма, която изтрива всички интервали от даден текстов файл. За целта да не се зарежда цялото съдържание на файла в паметта. Позволена е употребата на помощни файлове.

**Задача 3:**
Да се напише програма, която намира поредния номер на най-късия и най-дългия ред в даден текстов файл.

**Задача 4:**
Да се напише програма, която търси определена дума в текстов файл и извежда на екрана броя срещания и съответните редове, на които се среща.

**Задача 5:**
Да се напише програма, която сортира думите в текстов файл лексикографски, съответно създава нов сортиран файл.

**Задача 6:**
Напишете програма, която цепи един бинарен файл на парчета с големина въведена от конзолата. Програмата зарежда в паметта парче от файла с такава големина и всяко парче се запазва в отделен файл. Големината на парчетата може да е едно от следните: 256B, 512B, 1KB.

**Упътване:**
Използвайте структура, за да опишете парчетата памет, които ще зареждате от файла.

**Задача 7:**
Да се запазят данните на играчите от задачата с тестето карти и играчите.