# Задачи за move семантика и голяма четворка

### Задача 1:
Да се дефинира клас `Employee`, който описва служител със следните характеристики:
- име – символен низ с дължина не повече от **150 символа**, заделен в динамичната памет;
- позиция – символен низ с дължина не повече от **20 символа**, заделен в динамичната памет;
- заплата – положително число с плаваща точка в интервала (**610.00, 4500.00**);
<br>

Да се дефинират *голяма четворка*, *move семантика*, подходящи *конструктори*, *селектори* и *мутатори* за класа, които създават и поддържат валидни обекти. Да се дефинира функция, която извежда на екрана информацията за даден служител. 

### Задача 2:
Като се използва дефинирания клас `Employee`, да се дефинира клас `Company`, който описва компания със следните характеристики:
- име на компанията – символен низ с дължина не повече от *50 символа*, заделен в динамичната памет;
- масив от служители, обекти от клас Employee, с капацитет 150, представляващ динамично заделен, преоразмеряващ се масив;
- текущ брой на служителите в компанията – цяло не отрицателно число, което не надвишава 150;
<br>

Да се дефинира *голяма четворка* и *move семантика*, като фирмата се създава без назначени служители. Да се дефинира функция, която:
- назначава нов служител в компанията;
- съкращава служител на компанията, по подадено име;
- извежда на екрана информация за компанията и нейните служители;

### Задача Vector:
Да се реализира голяма четворка и move семантика за класа `Vector` от миналата седмица. Да се имплементират функциите:
- Да се добавят copy и move конструктори и оператори.
- `PopBack()` - метод за премахване на елемент от края на вектора;
- `PopFront()` - метод за премахване на елемент в началото на вектора;
- `Reserve(size_t capacity)` - указва точно с каква големина да бъде заделен векторът;
- `Insert(size_t pos, int val)` - вмъква елемент на подадена позиция;




