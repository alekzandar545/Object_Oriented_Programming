# Задачи за конструктори по подразбиране, конструктори с параметри и деструктори

### Задача 1:
Напишете конструктор по подразбиране и конструктор с подходящи параметри на задачите от практикума от **Week 04**, които инициализират член-данните на дадените класове.

### Задача 2:
Имплементирайте клас `DumbDynArray`. Класът да има конструктор с параметър символен низ. В класа искаме да пазим масив съдържащ само цифрите от подадения символен низ с точно заделена памет и размера на този масив. Да се напише деструктор за съответния клас, който да изчиства заделената памет.

### Задача Vector:
Имплементирайте клас `Vector`. `Vector` представлява динамично заделен масив от *цели числа*, който сам управлява паметта си.<br>
Да се направят конструктор по подразбиране и два отделни конструктора с параметри `size_t`(Оказва капацитета, който искаме да заделим), `size_t, int`(Оказва капацитет и стойност по подразбиране за всички елементи). За **всеки** параметър - **отделен конструктор**.<br>
Да се имплементират следните методи: 
- `Resize(size_t = X)` - метод за преоразмеряване на контейнера, където X е избрана от вас стойност за преоразмеряване ( стандартно се използва степен на 2 ). Метода се използва, когато искаме да добавим елемент в контейнера, но той вече е пълен;
- `Clear()` - метод за изчистване на динамично заделената памет;
- `At(size_t)` - селектор за вземане на елемент на позиция;
- `SetAt(size_t, int)` - мутатор за промяна на елемент на позиция;
- `RemoveAt(size_t)` - мутатор за премахване на елемент на позиция;
- `PushBack(int)` - метод за добавяне на елемент в края на vector-а;
- `Empty()` - връща дали контейнера е празен;
- `Size()` - селектор, който връща броя елементи във vector-а.<br>
- `Capacity()` - селектор, който връща капацитета на vector-а(размера на заделената от класа памет).<br>
#### Обърнете внимание кои методи трябва да бъдат `private` и кои - `public`.   
Имплементирайте деструктор, който да освобождава заделената памет.
